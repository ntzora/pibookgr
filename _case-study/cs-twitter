## Η περίπτωση του Twitter

 Το Twitter είναι ένας ιστότοπος κοινωνικής δικτύωσης,ο οποίος επιτρέπει τη γρήγορη επικοινωνία μεταξύ των χρηστών του. 
Δημιουργήθηκε στις 21 Μαρτίου 2006 από τον Jack Dorsey. Σήμερα αποτελεί έναν από τους πιο δημοφιλείς ιστότοπους του διαδικτύου
(θεωρείται ο δεύτερος δημοφιλέστερος πίσω από το Facebook) και αριθμεί γύρω στους 340 εκατομμύρια ενεργούς χρήστες μηνιαίως.
 Το Twitter δίνει τη δυνατότητα στους χρήστες του να επικοινωνούν ταυτόχρονα με όσους ακολουθούν (follow) με σύντομα μηνύματα
που αποτελούνται από ως 140 χαρακτήρες, εικόνες ή άλλα media.
 Στην πορεία του το Twitter εξελίχθηκε σε μέρος προώθησης ιδεών, προϊόντων, νέων. Έτσι σε μια επιχείρηση το Twitter επιτρέπει 
στους χρήστες να μαθαίνουν πρώτοι όλα τα νέα και τις δραστηριότητές της, δημιουργώντας με αυτό τον τρόπο ένα κοινό που θα την ακολουθεί.
Επιπλέον κάνει εύκολη την επικοινωνία με τους πελάτες οι οποίοι μπορούν να κάνουν αξιολογήσεις των προϊόντων και των υπηρεσιών
της επιχείρησης.
